—7-

navigationem interrumperet, nec vero illud, qua de causa navis ab eo
in Rhodo sit retenta, scriptor orationis LVI. non vidit. Inepte
potius adversario fidem non habendam esse docere studet: suspicatur
enim (οἶμαι) vectores suas res aliis in navigiis Athenas misisse.
Tamen statim addit Parmeniscum eas solas merces Athenas vehi
voluisse, „quarum pretia crevissent“ (ξ 24), eumque, etiamsi navis
non incolumis fuisset, tamen frumentum Athenas mittere debiturum
fuisse (ἓ 25). Quae omnia non pertinere ad id, quod Dionysodorus
obiecerat, perspicuum est. —— Altero loco Dionysodorus alios credi-
tores usuras Rhodum usque accepisse obiecerat (gg 22, 26). Quod
ut refellatur orator actorem verbis pactionis inhaerere posse dicit
(ξὲ 26-27). Verbis autem mihi videtur ludere, cum inde, quod
illi creditores partem usurarum remiserint eamque ob causam detri-
menti aliquid acceperint, sequi negat, ut actori item usuras remittenti
'nullum inferatur damnum. Praeterea eos, qui partem usurarum non
repudiaverunt, non modo nihil accepisse damni, sed lucrum etiam
fecisse sibi demonstrandum esse putat. Quod si revera probasset
orator, nonne statim ex eo adversarius quaerere potuisset, cur igitur
actor non etiam parte usurarum contentus esset? Accedit, quod
omnia, quae ad illam rem probandam proferuntur, sophistarum arte
excogitata sunt. Contendit enim orator eos creditores, qui Parme-
nisco pecuniam ex Aegypto „simplicis itin eris“ mutuam dedissent,
hac pecunia, cum eam in Rhodo recepissent, melius potuisse nego-
tiari, quam si debitores Athenas pervenissent (gg 29—30). Haec
non pertinent ad ea, quae Donysodorus revera obiecisse iudicandus
est: eos creditores partem usurarum accepisse, qui iisdem atque actor
condicionibus mutuum dedissent. — Ad extremum recte orator dicit
Parmeniscum navem, si rimas ea egisset, secundum syngrapham
reparare et postea Athenas reducere debuisse (ἓ 43).

Unum restat, de quo pauca dicenda sunt. Prorsus nulli enim
arcessuntur in or. LVI. testes3 quam rem minime mirum debuisse videri
viris doctis contenderim. Idem enim, quod saepe fieri videmus in
aliis etiam orationibus, in nostra quoque accidit 3 ut ree, quae minoris
sunt momenti quaeque obiter tantum commemorantur, testimoniis
non probentur, veluti Parmeniscum et Dionysodorum socios fuisse
Cleomenis, cett. (vide Schwarzii d. l. p. 21 = progr. 1. p. 10—11).
Quod dicit Schwarzius (l. l.) illud plurimis testibus iisque vel maxime
fide dignis probandum fuisse, navem, cum appelleretur ad Rhodum,
incolumem fuisse, hanc rem oratorem argumento demonstrare stu-
duisse supra (p. 6) docuimus Illud vero, quod scriptor orationis LVI.
tantum narrat, Parmeniscum et Rhodum appulisse ibique navem
exanivisse et omnes usuras solvere recusare, id et provocatione ξ 17
allata et ipsa orationis causa probari nemo negabit.

