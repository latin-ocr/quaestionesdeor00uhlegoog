*4,-

‘ ’ἶ ’ἶ ²0⁹3 ’.κζ’ permittat? “⁰Audacius vero talia verba facit, quasi revera existerent

legeS, quae eum, qui omnia se secundum contractum fecisse diceret,
non exceptionem obicere, sed recta intentionis depulsione se defendere
iuberent (ξ 4). Tales leges nunquam latas esse ab Atheniensibus
inde colligendum videtur, quod ab oratore recitari non iubentur,
quod aliis locis nunquam laudantur, quod cum ex illa lege, ex qua
excipere licet de contractibus, qui neque Athenis omnino initi sunt
neque pertinent ad merces in Atheniensium mercatum vehendas
(ξ 4, cf. Meieri et Schoemanni l. D. a. Pr. (ed. a Lipsio) p. 636 c. n.
411), tum ex ea, quae permittit, ut exceptio opponatur ab e0, quem
aliquis propter res remissas et transactas in ius vocat (v. Meieri et
Schoemanni D. att. Proc. (ed. a Lipsio) p. 837 c. n. 198), aperte
sequitur, ut is, qui ea, quae convenerint, facta a se esse contendit,
excipere vetitus sit. Vitiose autem et ut mihi videtur iudices fallendi
causa scriptor orationis XXXIV. legem illam de contractibus aut
Athenis aut de navigatione Athenas suscipienda factis magnopere
premit, quasi id ageretur, utrum Chrysippus contractum Athenis
iniisset necne, nec vero sibi demonstrandum esset legibus non per-
mitti, ut is exceptionem instituat, qui contractum nondum esse con-
tendat. Otiosa igitur etiam verba, quae fiunt ἓξ 43 et 45 extr.
(cl. 47), quibus orator inde, quod contractus Athenis factus sit vel
Phormio ibi se mutuatum esse profiteatur, sequi ait, ut actio Chry-
sippo detur.

Orator, cum in iis, quae sequuntur, Phormionem, etsi ab hoc
exceptionem contra leges 'factam esse sibi videtur demonstravisse,
tamen pacto non stetisse probaturus est, idem facit, quod facere tum
solebant Athenis excipientes, cum non modo iure se excipere, sed
etiam causas suas meliores esse iudicibus persuadere studerent (cf.
Meieri et Schoemanni D. a. Pr. (ed. a Lipsio) pp. 855 et 856). Ut
autem adversarium pactum violavisse evincat, primum dicit eum
neque pignus praestitisse neque, cum Athenis solveret, eas in navem
imposuisse merces,quas syngrapha in eam conferri iussisset (QG—7, 22).
Quod argumentum eo infirmari Blassius (D. a. Β. ΙΠ, 1, p. 520 11. 7)
recte dicit, quod Phormionem clam actore aliam insuper pecuniam
mutuatum esse testimonio non videtur probari. Quae deinde orator
Phormionem et Lampidem, antequam causa diaetetae diiudicanda
traderetur , dixisse testimoniis et argumentis demonstrat (Lampi-
dem pecuniam se a Phormione accepisse negavisse (ξξ 9, 11, 16, 20,
41, 46, 47, 49), Phormionem Athenas reversum pecuniam se Chry-
sippo soluturum esse promisisse (§ 12), neque Lampidem sibi pecu-
niam a Phormione datam esse neque Phormionem pecuniam Lampidi
se reddidisse ausos esse dicere (ἓὲ 14, 15, 16, 17)), haec omnia non
eandem-habere vim probationis atque ea, quae professi erant Phormio et

